(jmf https://lagen.nu/begrepp/Lagrumshänvisning)

# Lagrumshänvisning

Ett standardiserat sätt att skriva en hänvisning till en viss del av en lag.

## Lång form

I lagtext används ett standardiserat sätt att hänvisa till ett lagrum. Man hänvisar till en viss paragraf med
paragrafnumret följt av "§", till ett visst kapitel med kapitelnumret följt av "kap.", och till ett visst stycke med "
första stycket", "andra stycket" osv. Man skriver ut lagens rubrik i sin helhet inklusive SFS-nummer. För grundlagarna
och balkarna utelämnas dock SFS-numret.

* 4 § förvaltningslagen (1986:223)
* 4 kap. 3 § expropriationslagen (1972:719)
* 6 kap. 5 § andra stycket miljöbalken

## Ofullständig form

Om man från en paragraf hänvisar till en annan paragraf i samma lag skriver man inte ut lagnamnet. Om man i ett visst
kapitel hänvisar till en annan paragraf i samma kapitel skriver man inte ut kapitelnumret. Om man i ett stycke hänvisar
till ett annat stycke i samma paragraf skriver man inte ut paragrafnumret.

* 4 §
* 3 §
* andra stycket

## Kort form

I annan juridisk text används ibland förkortade varianter, med etablerade lagförkortningar (FL = förvaltningslagen,
ExprL = Expropriationslagen, MB = Miljöbalken). Man kan också förkorta styckehänvisningarna ("2 st." istället för "andra
stycket")

* 4 § FL
* 4 kap. 3 § ExprL
* 6 kap. 5 § 2 st. MB

För lagar som har kapitelindelning förekommer en ännu kortare variant. Man skriver i dessa fall lagförkortningen först.

* ExprL 4:3
* MB 6:5 2 st.
